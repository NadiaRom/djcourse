Домашнє завдання №3. Скрейпінг
------------------------------

Відскрепити сайт на вибір з дотриманням наступних критеріїв:

1.  Дані, отримані в результаті скрейпінга, мають містити від *трьох*
    колонок.
2.  Одна з колонок має бути отримана з атрибута html-тега, наприклад,
    лінк.
3.  Використати цикл для переходу між сторінками:  
    *  скрепити певний список з паджинацією (сторінки та сайті, як у
        класній роботі)  
    *  відскрейпити спочатку список посилань на індивідуальні сторінки
        (наприклад, лінки на новини зі сторінки стрічки новин), а потім
        через цикл відскрейпити індивідуальні елементи (у прикладі з
        новинами це будуть уже сторінки власне новин).  

4.  Результат скрейпінга потрібно зберегти в таблицю у форматі csv і
    завантажити її разом з R-ноутбуком.
5.  Не забудьте поставити \`Sys.sleep(3)\` у цикл, щоб **не
    перевантижити сайт запитами**, 2—3 секунди має бути достатньо.
    Особливо це важливо для сайтів держорганів, адже велика кількість
    запитів на сайт може бути розцінена як перешкоджання роботі органів
    влади (ймовірність мала, але все ж).

Для виконання завдання використайте [довідку
CSS-селекторів](https://www.w3schools.com/cssref/css_selectors.asp) та
[документацію rvest](https://rvest.tidyverse.org/). За потреби пишіть
пояснення для себе і мені у ноутбуці.

#### Критерії оцінювання

Загалом 6 балів. З них 1 за вчасність, 1 за оформлення — використання
гіт-сервісу та охайний код у ноутбуці, решта 4 за сам скрейпінг.

#### Скрейпінг для підсумкового проєкту

Можна відскрейпити не просто дані, а дані, які ви використаєте в
майбутній роботі, у підсупковому матеріалі. **Це завдання розраховане на
одну студентку чи студента**. Тому можна відскрейпити два чи три джерела
даних для проєкту або комусь з команди робити завдання на даних, які не
пов'язані з проєктом.

#### Приклади сайтів, які можна використати для завдання

* Сайти новин
* Інтернет-магазини
* Гітхаб за певним тегом, чи мовою
* Сайти рецептів чи подібне
* Документацію R-пакунків, з якими ми працювали
